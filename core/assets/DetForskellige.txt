
			det problematiske ved virkeligheden er at den nogen
				gange er Sokrates og nogle gange er en hest
										- S. Gosvig citerer Plotin

"Jeg har tænkt over alt." Hun trækker på kroppen og trækker et stort smil til siden. Jeg forsætter. "Undtagen det jeg endnu ikke har tænkt på." "Men det ved jeg ikke."


eller: 

"Jeg har tænkt over alt." Hun trækker på kroppen og trækker sin kop op til en tår. Jeg forsætter. "Ungtagen det jeg endnu ikke har tænkt på." "Men det er jeg ikke klar over at jeg ikke har, fordi jeg ikke har tænkt over det." "Du er åndssvag." 

Erfaringen er på sin vis, som det malede forhold ovenfor. Den kan ikke andet end være sin egen erfarne ramme.
Det er en, måske lidt smart, måde at nævne det ofte hørte empiristiske refræn om "kun det i sanserne erfarne kan være i erfaringen", men uden at erklære enighed med f.eks. Hume's intention, når han sagde noget i den retning.
For jeg har erfaret noget som ikke er i sanserne. Det er et spørgsmål om det Samme, i første omgang, men også om fantasi i anden.
Minder er ikke fortiden bragt til os, men en mirage af konkrete sanselige umiddelbare frembringelser og begrebne sammenhænge; lignende forhold gælder for tingene; stenens synende permanens er et spørgsmål om den permanensen bedømmendes erfaring af tid og tidsspænde, ikke en feature ved det vi kalder sten'en'.
Lad os varme stenen op for at gøre forholdet tydeligere - en sten der er varm nok er flydende (scratch that, sten har gas-form); og så er dens foranderlighed komplet tydelig for os, ubenægtelig selv i tanken.
...
Og spørgsmålet som blev nævnt var om det Samme. Hvor er det Samme, hvis det medgives at det Samme ikke findes i tingene i erfaringen og ikke i minderne? 
Hvordan skal man kunne forsvare at sige, at kun det i sanserne erfarne findes i erfaringen, hvis det samme ikke gives (hvis der aldrig gives noget som kan siges at være det samme som sig selv; undtagen i begribelse/abstraktion)?
Man kunne sige at der er tale om en rekombination af tidligere erfaringer, men medmindre man nægter at vi på sin vis findes i verden på samme måde som stenen, så tror jeg ikke man kan forsvare at tale om rekombinationer ( i praktisk psykologi MÅ vi på den anden side bruge disse kategorier eller benægte erfaringen; men nu rammer jeg for tidligt et af de paradoksa jeg ville mane frem ).
{...}
Det virker til at størstedelen af forvirringen omkring tings permanens kommer af at vi (forhåbentlig det meste af livet) oplever identitet over tid med hensyn til 'tingene og livene omkring os' og 'livet i os', samt en fornemmelse af at være det samme, der oplever, over tid. Det er svært at forestille sig et bevidst liv i nogen udviklet form der kunne operere uden en form for 'objekt-permanens'; men derfra er der ingen slutning mulig til at 'tingene selv' kan stå inde for denne fornemmede permanens.
(Men det synes at generelle logiske strukturer har en form for permanens; ikke deres formuleringer, men deres funktionalitet og brugbarhed: De Samme strukturer aftvinger virkeligheden resultater med mistænksom præcision. Matematikken har endelig betvunget verden - altså vi lænker os selv i matematiske kalkuler, OG udsmykker vores planet med endeløse opfindelser og bebyggelser, hvis mulighed beror på matematikkens stabilitet.
Dette er endnu et smukt paradoks jeg gerne ville mane frem.) 

Den tanke jeg gerne vil åbne bredt er at 

					Sokrates
					hest
					fandtes
